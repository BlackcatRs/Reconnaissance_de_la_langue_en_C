
اردو ادب

اردو زبان پر مشتمل ادب اردو ادب کہلاتا ہے جو نثر اور شاعری پرمشتمل ہے۔ نثری اصناف میں ناول، افسانہ، داستان،انشائیہ، مکتوب نگاری، اور سفر نامہ شامل ہیں۔ جب کہ شاعری میں غزل، نظم، مرثیہ، قصیدہ، اور مثنوی ہیں۔ اردو ادب میں نثری ادب بھی اتنا ہی اہم ہے جتنا کہ شعری ادب، لیکن غزل اور نظم سے ہی اردو ادب کی شان بڑھی ایسا سمجھا جاتا ہے۔ اردو ادب پاکستان میں مقبول ہے، بھارت میں مشہور ہے اور افغانستان میں بھی سمجھا اور پڑھا جاتا ہے۔

آغاز

اردو ادب کا آغاز 14 ویں صدی میں شمالی بھارت میں ہوا۔ اس دور میں جو بھی سلاطین تھیں ان کی سرکاری زبان فارسی تھی۔ اس وجہ سے اردو ادب پر فارسی ادب کی چھاپ نظر آئے گی۔ اردو زبان کے اصطلاحات کے ذخیرہ کو، سنسکرت سے ماخوذ پراکرت الفاظ، عربی، فارسی زبان کے الفاظ کا مشترکہ ملاپ سمجھا جاتا ہے۔ صرف زبان کا اشتراک ہی نہیں بلکہ ادبی، ثقافتی اشتراک بھی ہے۔
خاص کارنامے

اردو ادب کے آغازی دور میں حضرت امیر خسرو نام لیا جاتا ہے، یہ اردو ادب میں ہی نہیں بلکہ ہندی ادب میں بھی کافی اہم ادیب مانے جاتے ہیں۔ اردو زبان اور اردو ادب کے بانیوں میں ان کا شمار کیا جاتا ہے۔ امیر خسرو فارسی، عربی، ہندی زبان میں ماہر تھے۔ اردو زبان کا آغاز تھا، تو انہوں نے ان زبانوں کو مربی شکل میں اردو میں پیش کیا۔ ان کے علاوہ محمد قلی قطب شاہ جو کہ دکن سے تعلق رکھتے تھے، اردو، فارسی، عربی اور تیلگو زبانوں پر کافی اچھا عبور تھا۔ یہ اردو کے پہلے صاحب دیوان شاعر تھے، ان کی کلیات “ کلیاتِ قلی قطب شاہ“ ہے۔ تیلگو زبان میں بھی شاعری کہی۔ انہیں کی کاوشوں کے نتیجہ میں اردو زبان، ادبی زبان کی حیثیت سے جانی جانے لگی۔ ان کا انتقال 1611 میں ہوا۔ [1]

سید شمس اللہ قادری کو دکنیات پر تحقیق کرنے کا سہرا جاتا ہے۔ [2] ان کے تحقیقات سلاطین ع معبر 1929 ، [3] اردوئے قدیم 1930,[4] تاریخ ملیبار، [5] مورخینِ ہند، [6] تحفتہ المجاہدین 1931، [7] عمادیہ، [8] نظام التواریخ، [9] تاریخ زبان اردو-اردوئے قدیم، [10] تاریخ زبان اردو ال مسمےٰ بہ اردوئے قدیم، [11][12] تاریخ زبان اردو یعنی اردوئے قدیم، [13] تاریخVol III,[14] اثرالکلام، [15] تاریخ، [16] شجرہ آصفیہ، [17] اہل یار، [18] پراچینا ملابار[19]

داستان گوئی

اردو ادب میں نثری ادب سے زیادہ نظمی ادب موجود ہے۔ جب بات نثری ادب کی آتی ہے تو صنف داستان کی تخلیقات زیادہ ہیں۔ ان داستانوں میں دیومالائی کہانیاں، قصے، کئی حالات کو بیان کرنے والی داستانیں وغیرہ۔

یہ صنف، قصہ گوئیوں پر، دلچسپ کہانی قصوں پر مبنی ہے۔ حقائق اور دلائل سے پرے داستانیں ہی اس صنف کے موضوعات تھے۔ فارسی مثنوی، پجنابی قصے، سندھی واقعاتی بیت وغیرہ داستانوی موضوعات بن گئے۔ سب سے قدیم اردو داستان حمزہ نامہ یا داستان امیر حمزہ ہے۔ میر تقی خیال کی بوستانِ خیال (1760) بھی اپنا خاسہ مقام رکھتی ہے۔ اردو ادب میں جتنی بھی داستانیں ملتی ہیں وہ 19ویں صدی میں لکھے گئی ہیں۔ میر امن کی باغ و بہار، نہال چند لاہوری کی مذہبِ عشق، حیدر بخش حیدر کی آرائشِ محفل، اور خلیل علی خان اشک کی گلزارِ چین وغیرہ اہم داستانیں ہیں۔ [20] اور دیگر مشہور داستانیں حسین عطا خان تحسین کی نوطرز مرسیٰ، مہر چند کھتری کی نو آئینِ ہندی (قصہ مالک محمود گیتی افروز)، شاہ حسین حقیقت کی جذبئہ عشق، محمد حسین آزاد کی طلسم ہوش ربا ہیں۔

تھیٹر آف دی ابسرڈ

اردو ادب کی ایک نئی صنف مانی جاتی ہے، اس کی شکل ہوبہو ڈرامے جیسی ہے۔ اس کی پہلی نمائش پاکستان کے محقق و مصنف مجتبی حیدر زیدی دسمبر 2008 میں کیا۔ اس کا نام مزاروں کے پھول رکھا گیا تھا۔

مریخ پر پانی
آزاد دائرۃ المعارف، ویکیپیڈیا سے

ددور حاضر میں اگرچہ مریخ پر پانی کی تھوڑی سی مقدار کرۂ فضائی میں بطور آبی بخارات موجود ہے تاہم یہاں پر زیادہ تر پانی صرف برف کی صورت ہی میں پایا جاتا ہے[1] جبکہ کبھی کبھار تھوڑے سے نمکین پانی کی مقدار مریخ کی مٹی میں کم گہرائی پر بھی پائی جاتی ہے۔[2] وہ واحد جگہ جہاں پر پانی کی برف سطح پر دکھائی دے سکتی ہے وہ شمالی قطبی برفیلی ٹوپی ہے۔[3] پانی کی برف کی فراواں مقدار مریخ کے جنوبی قطب پر سدا بہار کاربن ڈائی آکسائڈ کی برفیلی ٹوپی کے نیچے اور معتدل عرض البلد میں سطح زمین سے قریب موجود ہے۔[4][5][6][7] پچاس لاکھ مکعب کلومیٹر سے زیادہ برف کا سراغ مریخ کی سطح پر یا اس کے قریب لگایا جا چکا ہے۔ یہ مقدار اس قدر ہے کہ پورے سیارے کی سطح کو 35 میٹر کی گہرائی میں ڈبو سکتی ہے۔ [8] بلکہ سطح سے نیچے اور گہرائی میں مزید برف کی موجودگی کا امکان ہے۔[9]

دور حاضر میں کچھ مائع پانی مریخ کی سطح پر عارضی طور پر نمودار ہو سکتا ہے تاہم ایسا صرف مخصوص حالات کے زیر اثر ہی ہوتا ہے۔[10][11][12] مریخ کی سطح پر مائع پانی کےکھڑے بڑے ذخیرے اس لئے وجود نہیں رکھتے کیونکہ سطح پر موجود فضائی دباؤ کی اوسط 600 پاسکل (0.087 psi) – یعنی زمین کے سطح سمندر کے دباؤ کا صرف 0.6 فیصد ہے – اور کیونکہ سیاروی درجہ حرارت بہت ہی کم ((210K (-63 °C ) ہے لہٰذا اس کی وجہ سے یا تو تیز رفتار تبخیر (عمل تصعید) یا تیز رفتار انجماد وقوع پذیر ہو جاتا ہے۔ آج سے لگ بھگ 3 ارب 80 کروڑ برس پہلے، مریخ کا کرۂ فضائی کافی کثیف اور درجہ حرارت کافی بلند تھا [13][14] جس کی وجہ سے سطح پر پانی کی وسیع مقدار موجود تھی [15][16][17] گمان ہے کہ مریخ پر اس دور میں ایک بڑا سمندر بھی ہوگا[18][19][20][21] جس نے سیارے کے ایک تہائی حصّے کو گھیرا ہوا ہوگا۔ [22][23][24] بظاہر ایسا لگتا ہے کہ مریخ کے ماضی قریب میں پانی سطح پر مختلف ادوار میں مختصر طور پر بہتا رہا ہے۔ [25][26][27] 9 دسمبر 2013ء کو ناسا نے کیوریوسٹی جہاں گرد کی تحقیق سے حاصل کردہ ثبوتوں کی بنیاد پر بتایا کہ ایولس پالس، گیل شہابی گڑھے میں قدیمی تازہ پانی کی جھیلیں موجود ہیں جو خرد حیات کے لئے مہمان نواز ماحول مہیا کر سکتی تھیں۔[28][29] 

مریخ پر پانی کی  کثیر مقدار اور سیارے کی ارضیاتی تاریخ میں اس کے اہم کردار کے بارے میں  کافی ثبوت ملے ہیں۔[30][31] دور حاضر میں مریخ کے پانی کے ذخائر کا اندازہ خلائی جہاز سے حاصل کردہ تصاویر، دور حساسی تیکنیک ( طیف پیمائی،[32][33] ریڈار،[34] وغیرہ) اور خلائی گاڑیوں اور جہاں گردوں کی تفتیش سے لگایا جا سکتا ہے۔[35][36] ماضی کے پانی سے متعلق ارضیاتی ثبوتوں کے سراغ میں مریخ کی سطح پر آنے والے سیلابوں سے تراشی ہوئی شاندار بہنے والی نہریں،[37] قدیمی دریائی وادیوں کے جال،[38][39] ڈیلٹا اور جھیلوں کی تہیں،[40][41][42][43] اورمائع پانی سے بننے والی سطح پر موجود چٹانیں اور معدنیات شامل ہیں۔[44] اکثر سطحی خدوخال زمینی برف (زیر سطحی مستقلاً جمی ہوئی زمین)،[45] اور برفانی تودوں میں ہونے والی برف کی حرکت کے بارے میں ماضی قریب[46][47][48][49] اور عصر حاضر [50] میں اشارہ دیتے ہیں۔ عمودی چوٹیوں اور شہابی گڑھوں کی دیواروں کے ساتھ نالیاں اور ڈھلوانی نالیاں بتاتی ہیں کہ پانی نے مریخ کی سطح کی تراش خراش کو جاری رکھا ہے، ہرچند کہ یہ عمل قدیمی ماضی کی نسبت اب حد درجہ کم ہو گیا ہے۔   

اگرچہ مریخ کی سطح ماضی میں مختلف ادوار میں مرطوب رہی ہے اور امکان ہے کہ یہ ارب ہا برس پہلے خرد حیات کے لئے مہربان بھی رہی ہوگی،[51] تاہم سطح پر موجود حالیہ ماحول خشک اور جما دینے والا ہے، شاید یہ ماحول خرد حیات کے لئے ایک ناقابل تسخیر رکاوٹ ہے۔ مزید براں مریخ میں کثیف کرۂ فضائی، اوزون کی تہ اور مقناطیسی میدان بھی موجود نہیں ہیں جس کی وجہ سے شمسی اور کائناتی اشعاع بغیر کسی رکاوٹ کے اس کی سطح سے ٹکراتی ہیں۔ سطح پر موجود خلیاتی ساخت رکھنے والی حیات کے زندہ رہنے کے لئے ایک اور بڑا مسئلہ ان پر پڑنے والی آئن زدہ تابکاری کا تباہ کر دینے والا اثر ہے۔[52][53] لہٰذا مریخ پر حیات کو پروان چڑھانے کے لئے سب سے بہترین جگہ زیر سطح ماحول ہی ہو سکتا ہے۔[54][55][56]

مریخ پر پانی کے بارے میں علم، سیارے کی حیات کو سہارا دینے کی تفہیم اور مستقبل کی انسانی کھوج کے لئے وسائل کو مہیا کرنے کی صلاحیت کی جانچ کے لئے انتہائی اہم و ضروری ہے۔ اکیسویں صدی کی پہلی دہائی میں "پانی کے پیچھے چلو"کا نعرہ ناسا کے مریخ کھوجی پروگرام کا رہا ہے۔ 2001ء مریخی مہمات، مریخی کھوجی جہاں گرد، مریخی پڑتال گر مدار گرد، اور مریخی فینکس خلائی گاڑی یہ تمام کے تمام مریخ پر پانی کی فراوانی اور تقسیم کے بارے میں اہم سوالات کے جواب دینے کے لئے کھوج کر چکے ہیں۔ ای ایس اے کا مریخی ایکسپریس مدار گرد نے بھی اس مہم جوئی کے بارے میں اہم معلومات فراہم کی ہے۔[57] مریخی مہم، مریخی ایکسپریس، آپرچونیٹی جہاں گرد، ایم آر او، اور مریخی سائنس خلائی گاڑی کیوریوسٹی جہاں گرد اب بھی مریخ سے معلومات کو بھیج رہے ہیں اور دریافتوں نے ہونا اب بھی جاری رکھا ہوا ہے۔

تاریخی پس منظر 

مریخ پر پانی کا قیاس خلائی دور شروع ہونے سے بھی سینکڑوں برس پہلے سے رہا ہے۔ دوربین سے ابتدائی مشاہدہ کرنے والوں نے انتہائی درستی سے سفید قطبی ٹوپیوں اور بادلوں کو پانی کی موجودگی کے نشان کے طور پرشناخت کر لیا تھا۔ کافی برسوں تک مریخ کی سطح پر موجود تاریک حصّوں کو سمندرسمجھا جاتا رہا۔[58] ان مشاہدات نے اس حقیقت کے ساتھ مل کر کہ مریخ پر بھی دن 24 گھنٹے کا ہوتا ہے، فلکیات دان ولیم ہرشل کو1784ء اس بات کا اعلان کرنے کی راہ دکھائی کہ شاید مریخ اپنے رہائشیوں کو ایک ایسا ماحول فراہم کرتا ہے جوزمین سے کافی حد تک مشابہ ہے۔ [59]

بیسویں صدی کے آغاز میں اکثر فلکیات دانوں نے یہ دریافت کرلیا تھا کہ مریخ زمین سے زیادہ سرد و خشک ہے۔ سمندروں کے وجود کو اب تسلیم نہیں کیا جاتا تھا، لہٰذا مریخ کی تصویر تبدیل ہو کر ایک ایسے "دم توڑتے" ہوئے سیارے کی ہو گئی تھی جس میں پانی کی انتہائی قلیل مقدار تھی۔ وہ تاریک علاقے جو موسم کے ساتھ بدلتے تھے اب ان کو سبزہ روئیدگی سمجھا جانے لگا تھا۔ [60] وہ آدمی جس نے مریخ کے اس چہرہ کو قبول عام بنانے میں سب سے زیادہ کردار ادا کیا تھا وہ پرسیول لوویل (1855–1916) تھا ، جس نے یہ تصور کیا تھا کہ مریخ پر نہروں کے جال کو بنانے کی ایک دوڑ لگی ہوئی ہے اور ان نہروں کے ذریعہ مریخ کے استوائی خطے کے لوگ پانی کو قطبین سے لاتے ہوں گے۔ ہرچند کہ اس نے عوام الناس میں انتہائی جوش و خروش بھر دیا تھا، تاہم لوویل کا خیال اکثر فلکیات دانوں نے رد کر دیا تھا۔ اس دور میں سائنسی حقیقت پر سب سے زیادہ لوگوں کو جس شخص نے قائل کیا وہ انگریز فلکیات دان ایڈورڈ والٹر مونڈر (1851–1928) تھے جنہوں نے مریخ کے ماحول کوآرکٹک جزیرے پر موجود بیس ہزار فٹ کی چوٹی سے ملایا تھا [61] اس طرح کے ماحول میں صرف کائی کے باقی رہنے کی امید کی جا سکتی ہے۔ 

اسی دوران کئی فلکیات دان سیاروی طیف بینی کے آلات کو مزید بہتر کرنے میں لگے ہوئے تھے تاکہ مریخی ماحول کے اجزاء کا تعین کرسکیں۔ 1925ء تا 1943ء کے درمیان ماؤنٹ ولسن رصدگاہ کے والٹر ایڈمزاور تھیوڈور ڈنہم مریخ کے ماحول میں آکسیجن اور پانی کے بخارات کو ڈھونڈنے کی کوشش کی ، جس کے نتائج کچھ زیادہ حوصلہ افزا نہ تھے۔ مریخی ماحول میں جس جز کے بارے میں یقین سے کہا جا سکتا تھا وہ صرف کاربن ڈائی آکسائڈ تھا جس کی شاخت جیرارڈ کائیپر نے طیف بینی کرکے 1947ء میں کی تھی۔ [62] مریخ پر 1963ءسے پہلے تک پانی کے بخارات کا واضح طور پر سراغ نہیں لگایا گیا تھا۔ [63]

کیسینی (1666ء) کے دور سے قطبی ٹوپیوں کے اجزائے ترکیبی میں پانی کو فرض کیا جاتا رہا تھا، اس پر 1800ء کے دور کے کچھ سائنس دانوں نے اعتراض اٹھائےجو وہاں پر کاربن ڈائی آکسائڈ ہونے کے حق میں تھے کیونکہ اس کی وجہ ان کی نظر میں سیارے کا بحیثیت مجموعی درجہ حرارت اور پانی کی قابل ذکر مقدار کی کمی تھی۔ 1966ء میں اس مفروضے کی تصدیق رابرٹ لیٹن اور بروس مررے نے کی۔[64] آج ہم جانتے ہیں کہ دونوں قطب کی سرد ٹوپیاں بنیادی طور پر کاربن ڈائی آکسائڈ کی برف سے بنی ہوئی ہیں، تاہم ایک دائمی (یا سدا بہار) پانی کی برف کی ٹوپی شمالی قطب پر موسم گرما کے دوران موجود رہتی ہے۔ جنوبی قطب پر موسم گرما کے دوران کاربن ڈائی آکسائڈ کی برف رہتی ہے، تاہم اس ٹوپی کے نیچے بھی پانی کی برف موجود ہے۔ 

مریخ کے ماحول کے معمے کا آخری حصّے مرینیر چہارم نے 1965ء میں دیا۔ خلائی جہاز سے حاصل کردہ دانے دار ٹیلی ویژن کی تصویروں میں معلوم ہوا کہ سطح پر شہابی گڑھوں کا غلبہ ہے، جس کا مطلب یہ تھا کہ سطح کافی پرانی ہے اور اس نے کٹاؤ اور ساختمائی کے عمل کا سامنا نہیں کیا ہے جس طرح سے زمین پر ہوتا ہے۔ کم کٹاؤ کا مطلب یہ تھا کہ مائع پانی نے شاید سیارے کی شکلی ارضیات میں ارب ہا برس سے کوئی اہم کردار ادا نہیں کیا ہے۔[65] مزید براں جب خلائی جہاز سیارے کے پیچھے سے گزرتا ہے تو اس سے حاصل کردہ ریڈیائی اشاروں میں تغیرات سائنس دانوں کو اس قابل کرتے ہیں کہ وہ کرۂ فضائی کی کثافت کو ناپ سکیں۔ نتائج سے معلوم ہوا ہے کہ زمین کے سطح سمندر کے دباؤ کا 1 فیصد سے بھی کم وہاں کا ماحولیاتی دباؤ ہے جو لامحالہ طور پر مائع پانی کے وجود کا انکار کرتا ہے کیونکہ اتنے کم دباؤ کی وجہ سے پانی تیزی سے ابلے گا یا پھر جم جائے گا۔ [66] مریخ ایک ایسی دنیا کے طور پر ابھرا جو چاند کی طرح کی ہے تاہم اس کا لچھے دار کرۂ فضائی اتنا ہے کہ ارد گرد کی دھول کو اڑا دیتا ہے۔ مریخ کی یہ تصویر اس وقت تک مزید ایک دہائی تک باقی رہی جب تک مرینیر نہم نے مریخ کی زیادہ متحرک تصویر نہیں دکھائی جس میں اس نے اشارہ دیا کہ سیارے کا ماضی اس کے حال کے ماحول سے کافی حلیم و مہمان نواز تھا۔ 

24 جنوری 2014ء میں ناسا نے بتایا کہ کیوریوسٹی اور آپرچونیٹی جہاں گردوں کے ذریعہ مریخ پر کی جانے والی حالیہ تحقیق قدیمی حیات کے ثبوتوں کی تلاش کرے گی۔ اس کے علاوہ یہ اس حیاتی کرہ کی بھی تلاش کریں گے جس کی بنیاد خود پرور، جرثوموں اور / یا کیمیائی سنگی خود پرور خرد حیاتیات ہوتی ہے۔ مزید براں اس نے قدیمی پانی کے ساتھ یخ تودوں کے تالابی ماحول (میدان جن کا تعلق قدیمی دریاؤں یا جھیلوں سے ہے) اور قابل مسکن جگہوں کو بھی تلاش کرنا ہے۔[67] [68][69][70]

کئی برسوں تک یہ سمجھا جاتا رہا کہ سیلابوں کی باقیات کے مشاہدات کی وجوہات سیاروی پانی کے جدول سے نکلنے والا پانی ہے، تاہم 2015ء میں ہونے والی تحقیق نے 45 کروڑ برس پہلے مقامی رسوبی چٹانوں کے ذخیرے اور دھری ہوئی برف کو اس کا ماخذ بتایا ہے۔ [71] دریاؤں اور تودوں کے پگھلنے سے رسوبی ذخائر نے قدیمی سمندروں کے نیچے موجود دیو ہیکل گھاٹیوں کو بھر دیا ہے جو سیارے کے شمالی نچلے میدانوں میں موجود ہیں۔ یہ وہ پانی تھا جو ان گھاٹیوں کی رسوبی چٹانوں میں جمع تھا جو بعد میں عظیم سیلابوں کی صورت میں نکلا جس کا اثر آج بھی دیکھا جا سکتا ہے۔

چٹانوں اور معدنیات سے حاصل کردہ ثبوت 

آج اس بات کو کافی حد تک تسلیم کرلیا گیا ہے کہ مریخ کی ابتدائی تاریخ میں وہاں پانی کی کافی فراوانی تھی،[72][73] تاہم اس دور کے پانی کےتمام بڑے علاقے آج غائب ہو چکے ہیں۔ ابتدائی مریخ کے دور کے پانی کا کچھ حصّے عصرحاضر کے مریخ میں اب بھی موجود ہے کیونکہ برف اور پانی سے لبریز مادّوں کی ساخت بشمول مٹی والی معدنیات (سیلیکٹ) اور گندھک کے نمک میں قید ہے۔[74][75][76][77][78] ہائیڈروجن کے ہم جاؤں کی تحقیق بتاتی ہے کہ مریخ سے 2.5 فلکی اکائیوں کے فاصلے پر موجود سیارچوں اور دم دار تاروں نے مریخ کو پانی دیا، جس کی مقدار زمین کے حالیہ سمندروں کا 6 تا 27 فیصد بنتی ہے۔[79]

پانی ماحولیاتی مصنوعات میں (آبی معدنیات)

مریخ کی سطح پر بنیادی پتھر کی قسم سنگ سیاہ ہے۔ یہ ایک لطیف دانے دار آتشیں چٹان ہوتی ہے جو زیادہ تر مافک سیلیکٹ زبر جد، پیروکسن، اور پلاجیوکلاس فلسپار(بلوری قلموں پر مُشتمل فلسپار معدنیات کے سلسلے) پر مشتمل ہوتی ہے۔[80] جب پانی اور فضائی گیسوں سے اس کا سامنا ہوتا ہے تو یہ معدنیات کیمیائی موسم میں ایک نئی (ذیلی) معدنیات میں بدل جاتے ہیں، جس میں سے کچھ اپنی قلمی ساخت میں پانی کو بھی شامل کر لیتے ہیں، چاہئے وہ پانی ہو یا ہائیڈروکسل(ایک ہائیڈروجن ایٹم ایک آکسیجن ایٹم سے مزدوج) کی صورت ہو۔ آبیدہ معدنیات کی مثالوں میں آئرن ہائیڈ روآکسائیڈز گوتھائٹ (میدانی مٹی کا ایک عام جز)؛ تبخیر ہوئے معدنیات، جپسم اور کیسیرائیٹ؛ اپلائن سیلیکا اور سنگی سیلی کیٹ (جس کو مٹی کی معدن بھی کہتے ہیں)، جیسا کہ گل چینی اور مونٹ موریلونائیٹ شامل ہیں۔ [81]

کیمیائی ماحول کا ایک براہ راست اثر پانی اور دوسرے تعاملی کیمیائی عناصر کا استعمال ہے، جس کو وہ چلتے پھرتے ذخیروں مثلاً کرۂ فضائی اور آبی کرہ سے حاصل کرتا ہے اور اس کو جدا کرکے چٹانوں اور معدنیات میں ڈال دیتا ہے۔[82] مریخی پرت نے آبیدہ معدنیات میں پانی کی کتنی مقدار کو ذخیرہ کیا ہے اس کا فی الوقت معلوم نہیں ہے تاہم اندازہ ہے کہ یہ کافی بڑی مقدار ہوگی۔[83] مثال کے طور پر مریڈیانی پلانم پر آپرچونیٹی جہاں گرد میں لگے ہوئے آلات سے کی گئی سطح سے نکلی ہوئی چٹان کے معدنیاتی نمونے کی جانچ سے معلوم ہوا کہ وہاں پر موجود گندھک کے نمک کے ذخیرے اپنے وزن کا 22 فیصد تک پانی پر مشتمل ہوتے ہیں۔[84] 

زمین پر تمام کیمیائی موسمی تعاملات میں پانی کسی حد تک شامل ہوتا ہے۔[85] لہٰذا کافی ذیلی معدن اصل میں پانی کو اپنے اندر ذخیرہ نہیں کرتے بلکہ ان کو بننے کے لئے پانی ضرورت ہوتی ہے۔ کچھ نابیدہ ذیلی معدن کی مثالوں میں کاربونیٹ، کچھ گندھک کے نمکیات (جیسا کہ نابیدہ کیلشیم سلفیٹ) اور دھاتی آکسائڈز جیسا کہ آئرن آکسائڈ معدن قلمی کچا لوہا شامل ہیں۔ مریخ پراس طرح کی کچھ موسمی پیدوار نظری طور پر پانی کے بغیر یا قلیل مقدار کی موجود برف یا مہین سالماتی پیمانے کی فلموں (یک سالمی تہ) میں بھی بن سکتی ہیں۔[86][87] مریخ پر جاری رہنے والے اس عجیب موسم کے دائرہ کار کے بارے میں اب بھی ہم قطعیت کے ساتھ کچھ نہیں کہہ سکتے۔ ان معدنیات کو جو پانی کو شامل کرتی ہیں یا پانی کی موجودگی میں بنتی ہیں، عام طور سے "آبیدہ معدنیات" کہتے ہیں۔

آبیدہ معدنیات اپنے بننے کے وقت موجود ماحول کی قسم کا حساس اشارہ دیتی ہیں۔ آبیدہ تعامل کے آسانی سے وقوع پذیر ہونے کا انحصار دباؤ، درجہ حرارت اور قابل حل مادّوں اور گیسوں کے مرتکز ہونے پر ہوتا ہے۔[88] دو اہم خصوصیات pH اور تکسیدی تخفیفی امکان (Eh) ہے۔ مثال کے طور پر سلفیٹ معدن جاروسائٹ صرف کم pH (زبردست تیزابی) پانی میں ہی بنتا ہے۔ سنگی سیلی کیٹ عام طور پر معتدل سے لے کر زیادہ pH (کھارے) میں بنتا ہے۔ Eh آبیدہ نظام میں تکسیدی حالت کو ناپنے کی اکائی ہے۔ Eh اور pH مل کر ان معدنیات کی اقسام کا بتاتے ہیں جن کے حرحرکی طور پر بننے کا امکان مخصوص آبیدہ جزئیات سے ہوتا ہے۔ اس طرح مریخ پر موجود ماضی کی ماحولیاتی شرائط بشمول مائل با حیات کو چٹانوں میں موجود معدنیات کی اقسام سے انبساط کیا جا سکتا ہے۔

گرماہی تغیر 

گرماہی

سیال کی مساموں اور شگافوں کے ذریعہ ہجرت بھی زیر سطح زمین میں آبیدہ معدن کو بنا سکتے ہیں۔ گرماہی نظام کو چلانے والی توانائی قریبی میگما جسم یا بڑے تصادموں کی باقی مانندہ حرارت سے ملتی ہوگی۔[89] زمینی سمندروں کی تہ میں ہونے والے گرماہی تغیر کی ایک اہم قسم سرپنٹینائیٹ( بل کھائی ہوئی ساخت) ہے، جو اس وقت وقوع پذیر ہوتی ہے جب سمندری پانی بالائے مافک اور سنگ سیاہ کی چٹانوں کے درمیان سے ہوتا ہوا ہجرت کرتا ہے۔ پانی کی چٹانوں کا تعامل کا نتیجہ زبرجد اور پیروکسن میں موجود لوہے کی تکسید کی صورت میں نکلتا ہے جس سے آہنی لوہا (جیسا کہ معدن سنگ مقناطیس) بنتا ہے اور ضمنی پیداوار کے طور پر سالماتی ہائیڈروجن کو بناتا ہے۔ اس عمل میں ایک بلند درجے کا کھاری اور تخفیفی (پست Eh) ماحول بنتا ہے۔ یہ ماحول مختلف قسم کی سنگی سیلی کیٹ (بل کھاتی معدن) اور مختلف کاربونیٹ معدنیات کو بنانے کے لئے سازگار ہوتا ہے اور مل کر ایک چٹان کو بناتا ہے جس کو سرپنٹینائیٹ (بل کھائی ہوئی ساخت) کہتے ہیں۔ [90] بننے والی ہائیڈروجن گیس کیمیائی تالیفی جانداروں کی توانائی کا اہم ذریعہ ہو سکتی ہے بصورت دیگر یہ کاربن ڈائی آکسائڈ سے تعامل کرکے میتھین گیس کو پیدا کر سکتی ہے، مریخ کے ماحول میں پائی جانے والی میتھین گیس کی کچھ مقدار اس عمل کے ذریعہ بنی ہے جس کو غیر حیاتیاتی ماخذ کے طور پر جانا جاتا ہے۔[91] سرپنٹین معدن بھی کافی پانی کا ذخیرہ (ہائیڈروکسل) کے طور پر اپنی قلمی ساخت میں کر سکتے ہیں۔ ایک حالیہ تحقیق دلیل دیتی ہے کہ مریخ کے قدیمی بلند میدانوں کی پرتوں میں قیاسی سرپنٹینائیٹ پانی کی 500 میٹر موٹی سیاروی ہم پلہ تہ تک رکھ سکتی ہے۔ [92] ہرچند کہ کچھ سرپنٹینا ئیٹ معدن کا سراغ مریخ پر لگایا جا چکا ہے، دور حساسیوں سے حاصل کردہ اعداد و شمار اس طرح کے وسیع سطح سے اوپر نکلے ہوئے ثبوت فراہم نہیں کر سکے ہیں۔[93] یہ حقیقت اس بات کو نظر انداز نہیں کر سکتی کہ سرپنٹینائیٹ کی بڑی مقدار مریخی تہ میں مخفی ہو سکتی ہے۔ 
موسمی شرح 

وہ شرح جس سے بنیادی معدن ذیلی آبیدہ معدن میں تبدیل ہوتی ہے، بدلتی رہتی ہے۔ بنیادی سیلی کیٹ معدن کی قلمیں میگما سے جس دباؤ اور درجہ حرارت میں بنتی ہیں وہ سیارے کی سطح پر موجود ماحول سے وسیع پیمانے پر الگ ہوتا ہے۔ جب یہ سطح کے ماحول کا سامنا کرتے ہیں تو یہ معدنیات توازن کو کھو دیتے ہیں اور دستیاب کیمیائی اجزاء سے متعامل کرنے کی کوشش کرتے ہیں تاکہ مزید پائیدار معدن بنا سکیں۔ عام طور پر وہ سیلی کیٹ معدن جو اونچے درجہ حرارت والے موسم پر قلم کی شکل انتہائی تیزی سے اختیار کر لیتے ہیں (ٹھنڈے ہوئے میگما میں پہلے ٹھوس ہوتے ہیں)۔ [94] زمین اور مریخ دونوں پر سب سے زیادہ عام پایا جانے والا معدن جو اس کسوٹی پر پورا اترتا ہے زبرجد ہے جو پانی کی موجودگی میں فوراً مٹی والی معدن میں بدلتا ہے۔

زبرجد مریخ پر کافی موجود ہے [95] جس سے یہ معلوم ہوتا ہے کہ مریخ کی سطح کو پانی نے بہت زیادہ متغیر نہیں کیا؛ کثیر ارضیاتی ثبوت اس کے برخلاف بھی موجود ہیں۔ [96][97][98][99][100]

مریخی شہابیے

 سے زائد مریخ سے آنے والے شہابیے دریافت کئے جاچکے ہیں۔[101] ان میں سے کچھ میں ایسے ثبوت موجود ہیں جو یہ بتاتے ہیں کہ جب وہ مریخ پر تھے تو ان کا سامنا پانی سے ہوا تھا۔ کچھ مریخی شہابیے سنگ سیاہ شیرگو ٹایئٹ کہلاتے ہیں ، ان کو ( آبیدہ کاربونیٹ اور گندھک کی نمکیات کی موجودگی سے )دیکھ کر ایسا لگتا ہے کہ خلاء میں پھینکے جانے سے پہلے اس کا سامنا مائع پانی سے ہوا تھا۔[102][103] ایسا بھی دیکھا گیا ہے کہ شہابیوں کی ایک اور جماعت نخیلائیٹ میں مائع پانی لگ بھگ 62 کروڑ برس پہلے پھیلا تھا اور وہ مریخ سے لگ بھگ ایک کروڑ سات لاکھ پچاس ہزار برس پہلے سیارچوی ٹکر میں وہاں سے ٹوٹ کر نکلا تھا۔ یہ زمین پر پچھلے دس ہزار برس میں گرے ہیں۔ [104]

1996ء میں سائنس دانوں کے ایک گروپ نے مریخ سے آئے ہوئے شہابیے ایلن ہلز 84001 میں خرد رکاز کی ممکنہ موجودگی کا بتایا۔[105] اس پر کی جانے والی اکثر تحقیقات نے رکاز کے معتبر ہونے کو تسلیم نہیں کیا۔[106][107] یہ پتا لگا کہ سیارچے کا زیادہ تر نامیاتی مادّہ ارضیاتی اصل کا تھا۔[108]

ارض شکلہ ثبوت

جھیلیں اور دریائی وادیاں 

1971ء کے مرینیر نہم خلائی جہاز نے مریخ پر پانی کے حوالے سے ہمارے تصورات میں انقلاب برپا کردیا۔ کئی علاقوں میں وسیع دریائی وادیاں پائی گئیں۔ تصاویر بتاتی ہیں کہ پانی کے سیلاب نے ڈیموں کو توڑتے ہوئے گہری وادیاں تراشیں، چکر دار نالیوں کو بہا کر نچلی چٹانوں میں بدل دیا، اور ہزار ہا کلومیٹر کا سفر طے کیا۔ جنوبی نصف کرہ میں شاخ دار بہاؤ کے علاقے بتاتے ہیں کہ کبھی وہاں بارش بھی ہوتی تھی۔ [109][110][111] وقت گزرنے کے ساتھ شناخت شدہ وادیوں کی تعداد میں اضافہ ہوتا گیا۔ 2010ء میں شایع ہونے والی تحقیقاتی رپورٹ نے مریخ پر 40 ہزار وادیوں کا نقشہ بنایا یعنی یہ تعداد لگ بھگ پہلے جانے جانی والی وادیوں کی تعداد سے چار گنا زیادہ ہے۔ مریخی پانی سے کٹاؤ سے بننے والے خدوخال دو مختلف جماعتوں میں زمرہ بند کئے جا سکتے ہیں: ١) شجر نما (شجرینی)، میدانی پیمانے کے وسیع منقسم، نوایچین دور کے وادیوں کے جال اور ٢) غیر معمولی بڑے، لمبے، یک لڑی ، الگ، ہیسپیرین دور کے مخرج نالے۔ حالیہ کام بتاتا ہے کہ ہو سکتا ہے کہ وہاں کوئی حالیہ پیچیدہ، چھوٹے ، نوجوان ( ایمیزونی ہیسپیرین) نالوں کی جماعت وسط عرض البلد میں بھی موجود ہو، جو ممکنہ طور پر مقامی پگھلی ہوئی برف کے ذخیروں کی وجہ سے بنی ہو۔[112][113]

مریخ کے کچھ حصّے الٹے سطح کے ابھار دکھاتے ہیں۔ ایسا تب ہوتا ہے جب گاد بہاؤ کی تہ میں جمع ہو جاتی ہے اور کٹاؤ سے سیمنٹ کی طرح جڑ کر مزاحمت کرنا شروع کر دیتی ہے۔ بعد میں یہ علاقے دفن ہو جاتے ہیں۔ بالآخر کٹاؤ اوپری سطح کو الگ کرکے بعد الذکر بہاؤ کو سامنے لے آتی ہے کیونکہ یہ کٹاؤ سے مزاحمت کرتے ہیں۔ مریخ آفاقی سرویر نے اس عمل کی کافی مثالیں دیکھی ہیں۔[114][115] مریخ کے کافی علاقوں میں اس طرح کے الٹی سطح کے ابھار ملے ہیں بطور خاص، میڈوسا مجوف بناوٹ[116] ، میاموٹو شہابی گڑھے[117]، سہیکی شہابی گڑھے[118] اور جونتا ئے سطح مرتفع میں۔[119][120]

مریخ میں جھیلوں کے طاس کی مختلف نوع دریافت ہوئی ہیں۔[121] ان میں سے کچھ تو زمین پر موجود بڑی جھیلوں سے مماثلت رکھتی ہے جیسا کہ کیسپین جھیل ، بحیرہ مردار اور بیکل جھیل۔ وہ جھیلیں جو وادیوں کے نظام سے بھرتی ہوں گے وہ جنوبی اونچے علاقوں میں پائی گئی ہیں۔ یہاں ایسی جگہیں ہیں جو ان تک جاتی دریائی وادیوں کے ساتھ پچکنے کے قریب ہیں۔ ان علاقوں کے بارے میں یہ سمجھا جاتا ہے کہ کسی زمانے میں یہاں جھیلیں ہوں گی؛ ایک میدانی سیرنم ہے جس کا مخرج مادام ویلس سے گزرتا ہوا گوسف شہابی گڑھے تک جاتا ہے، اس کی چھان بین مریخی کھوجی جہاں گرد اسپرٹ سے کی گئی ہے۔ ایک اور پرانہ ویلس لائیر ویلس میں بھی موجود ہے۔[122] کچھ جھیلوں کے بارے میں خیال ہے کہ یہ عمل تبخیر کے نتیجے میں بنی ہوں گی، جبکہ کچھ زیر زمین پانی کی وجہ سے وجود میں آئی ہوں گی۔ جھیلوں کے بارے میں اندازہ لگایا گیا ہے کہ ارگیرے طاس، ہیلس طاس[123] اور شاید ویلس مرینیر میں بھی موجود ہوں گی۔ [124][125] گمان ہے کہ نوکین میں اکثر بہت سارے شہابی گڑھے جھیلوں کی میزبانی کرتے تھے۔ یہ جھیلیں ٹھنڈی خشک (زمینی معیار کے مطابق) آبیاتی ماحول سے میل کھاتی ہیں جس طرح سے مغربی یو ایس اے کا عظیم طاس آخری تودے کی انتہاء کے دور میں تھا۔[126]

2010ء کے بعد سے کی جانے والی تحقیق بتاتی ہے کہ مریخ میں استوائی علاقوں کے کچھ حصّوں میں جھیلیں موجود تھیں۔ ہرچند کہ پہلی ہونے والی تحقیق بتاتی ہے کہ مریخ کا گرم و مرطوب ابتدائی موسم تھا تاہم وہ عرصہ ہوا ختم ہو کر خشک ہو گیا، یہ جھیلیں ہیسپیرین دور میں موجود تھیں، جو کافی بعد کا دور ہے۔ ناسا کے مریخی پڑتال گر مدارگرد سے حاصل کردہ مفصل تصاویر کا استعمال کرتے ہوئے ، محققین نے اندازہ لگایا ہے ایک دور ایسا ہوگا جس کے دوران مریخ میں آتش فشانی عمل ، شہابی ٹکراؤ میں اضافہ یا مریخ کے مدار میں تبدیلی ہوئی ہوگی جس سے مریخ کے ماحول اتنا گرم ہو گیا ہوگا کہ زمین پر موجود کثیر برف کو پگھلا سکے۔ آتش فشانوں نے وہ گیسیں خارج کی ہوں گی جنہوں نے ماحول کو وقتی عرصے کے لئے کثیف کر دیا ہوگا، یوں سورج کی روشنی ماحول میں زیادہ قید ہونے لگی ہوگی اور ماحول کو اس قدر گرما دیا ہوگا کہ مائع پانی اپنا وجود برقرار رکھ سکے۔ اس تحقیق میں وہ نہریں دریافت ہوئی ہیں جو جھیل کے طاسوں کو آپس میں ایرس ویلس میں ملاتی ہیں۔ جب ایک جھیل بہر جاتی، تو اس کا پانی کناروں سے نکلتا اور نچلے علاقوں میں نالیوں کو بناتا چلا جاتا جہاں ایک اور جھیل بن جاتی۔[127][128] یہ خشک جھیلیں ماضی میں موجود حیاتیاتی نقش پا کے ثبوت تلاش کرنے کے لئے مستقبل میں ہمارا ہدف ہوں گی۔

27 ستمبر 2012ء میں ناسا کے سائنس دانوں نے اعلان کیا کہ کیوریوسٹی جہاں گرد نے براہ راست قدیمی بہنے والی نہروں کے ثبوت گیل شہابی گڑھے میں دریافت کئے جس سے مریخ کی سطح پر قدیمی زبردست پانی کے بہاؤ کے بارے میں پتا چلتا ہے۔ [129][130][131][132] بطور خاص اب سوکھے ہوئے بہتی ہوئی نہروں کے نشانوں کا تجزیہ بتاتا ہے کہ پانی ممکنہ طور پر بلندی سے پستی کی طرف 3.3 کلومیٹر فی گھنٹہ کی رفتار سے بہتا تھا۔ بہتے ہوئے پانی کا ثبوت گول کنکروں اور بجری کے بکھرے ہوئے حصّوں کی صورت میں موجود ہے ، ایسی چیزیں صرف اس وقت بن سکتی ہیں جب مائع بہتے ہوئے پانی کا زبردست بہاؤ موجود ہو۔ ان کی شکل و صورت اور سمت بتاتی ہے کہ وہ کافی لمبا سفر طے کرکے شہابی گڑھے کے کنارے کے اوپر سے آئے ہیں جہاں پر ایک پیس ویلس نام کی نہر الوویل فین کو بھرتی تھی۔

جھیلوں کے ڈیلٹا

مریخی جھیلوں میں بننے والے ڈیلٹا کی کئی مثالیں محققین کو ملی ہیں۔ ڈیلٹا کا ملنا ایک اہم سراغ اس بات کا ہے کہ مریخ پر کبھی گرم مائع پانی موجود تھا۔ ڈیلٹا بننے کے لئے عموماً لمبے عرصے تک گہرا پانی درکار ہوتا ہے۔ مزید براں پانی کی سطح کو متوازن ہونے کی بھی ضرورت ہوتی ہے تاکہ گاد کو بہنے سے روک سکے۔ وسیع ارضیاتی پیمانے پر ڈیلٹا ملے ہیں، اگرچہ کچھ اشارے ایسے بھی موجود ہیں جو یہ بتاتے ہیں کہ ڈیلٹا شاید مریخ کے سابقہ قیاسی شمالی سمندر کے کناروں کے گرد مرتکز ہیں۔[133]

زیر زمین پانی

ء تک ایسا سمجھا جاتا تھا کہ بہتی ہوئی نہریں برف سے بند زیر زمین پانی کے ذخیروں میں کسی ایک آنے والی تباہ کن شکستگی کی وجہ سے بنتی ہیں، جس کے نتیجے میں عظیم پانی کی مقدار مریخ کے خشک سطح پر نکلتی تھی۔ [134][135] مزید براں بھاری یا تباہ کن سیلاب کے ثبوت ایتھابسکا ویلس کی دیوہیکل لہروں میں پائے گئے ہیں۔[136][137] بہتی ہوئی اکثر نہریں کسی تباہی یا کھائی کا نتیجہ ہیں جس سے وہ ثبوت ملتا ہے جو ہمیں یہ بتاتا ہے کہ پھٹاؤ نے زیر زمین برف کے بند کو توڑ دیا ہوگا۔

مریخ پر وادیوں کے جال کی شاخیں زیر زمین پانی کے اچانک نکلنے کی وجہ سے بننے والی نہروں سے ،نہ تو اپنی شجر نما صورت سے جو کسی ایک بہتے ہوئی نقطہ سے نہیں بن سکتی اور نہ ہی پانی کے نکلنے کی صورت میں جو بظاہر ایسا لگتا ہے کہ ان کے ساتھ ہی بہا، میل کھاتی ہیں۔ [138] اس کے بجائے کچھ مصنفین دلائل دیتے ہیں کہ یہ زیر زمین پانی کے سست رفتار اچھل کر نکلنے والے اخراج سے رس کر بنی ہیں۔[139] اپنی اس دلیل کے ثبوت کے طور پر وہ بتاتے ہیں کہ اس طرح کے جال میں اکثر وادیوں کے اوپری بہاؤ کے کونے ڈبے والی کھائی یا بیضوی کھاڑی کے سر سے شروع ہوتی ہیں ، زمین پر اس طرح کی چیزیں عام طور پر زمینی پانی کے رساؤ سے ہی بنتی ہیں۔ بہتر پیمانے کی نہروں یا نہروں کے سوتوں پر موجود وادیوں کے بارے میں بھی ثبوت انتہائی کم ہیں جس کی وجہ سے کچھ لوگ کہتے ہیں کہ بجائے سطح پر بتدریج پانی کے جمع ہونے کے پانی کی قابل ذکر مقدار اچانک سے زیر زمین سے نکل کر بہتی ہوئی لگتی ہے۔ کچھ لوگ وادیوں کی بیضوی کھاڑی کے سر اور زیر زمین پانی سے بننے والی ساختوں کی ارضیاتی مثال کو نہیں مانتے،[140] اور دلیل دیتے ہیں کہ وادیوں کے جال میں بہتر پیمانے کی نہروں کی کمی کی وجہ موسمی اور تصادمی پھلواڑی ہے۔

اکثر مصنفین مانتے ہیں کہ اکثر وادیوں کے جال کم از کم جزوی طور پر زیر زمین پانی کے رساؤ کے عمل کی وجہ سے بنے ہیں۔

مریخ پر زیر زمین پانی وسیع پیمانے کی تہ نشینی کے نمونوں اور عمل کا انتظام سنبھالنے میں ایک اہم کردار ادا کرتا ہے۔[142] اس مفروضے کے مطابق، زیر زمین پانی حل پذیر معدنیات کے ساتھ سطح پر شہابی گڑھوں اور اس کے آس پاس آیا، اور معدنیات کا اضافہ کرکے پرتوں کو بنانے میں مدد دی - بطور خاص سلفیٹ – اور سیمنٹ کی طرح جڑے رہنے والی گاد۔[143][144][145][146][147] بالفاظ دیگر کچھ پرتیں شاید زیر زمین پانی کے اوپر آنے کی وجہ سے بنی جنہوں نے معدنیات کو یہاں جمع کیا اور موجود بکھری ہوئی ہوائی گاد کو جوڑا۔

ساختی پرتیں لامحالہ طور پر کٹاؤ سے زیادہ محفوظ رہی۔ شاید یہ عمل جھیلوں کے اندر پرتوں کے بننے کے عمل کے برخلاف وقوع پذیر ہوا ہوگا۔ 2011ء میں مریخی پڑتال گر مدار گرد سے حاصل کردہ اطلاعات کی روشنی میں ایک تحقیق شایع ہوئی، جس نے بتایا کہ اسی طرح کے گاد بڑے علاقے بشمول عربیہ میدان میں وجود رکھتی ہے۔ [148] یہ دلیل دی جاتی ہے کہ ہم دور حساسی سیارچوں سے حاصل ہونے والی معلومات کے نتیجہ میں جانے گئے علاقوں کو گاد سے بنی چٹانوں سے لبریز دیکھتے ہیں یہ وہ علاقے ہیں جو زیر زمین پانی کے علاقائی پیمانے پر اوپر آنے کا مزہ چکھنے کے سب سے بڑے امیدوار ہیں۔[149]

مریخی سمندروں کا مفروضہ

مریخ پر سمندروں کی موجودگی کا نظریہ بتاتا ہے کہ وسٹیٹس بوریلس طاس کبھی کسی زمانے میں مائع پانی کے سمندر کی جگہ تھی، اور یہ ظاہر کرتا ہے کہ قریباً مریخ کی ایک تہائی سطح مائع پانی سے سیارے کی ابتدائی ارضیاتی تاریخ میں ڈھکی ہوئی تھی۔[150] یہ سمندر جس کو بوریلس سمندر کہا جاتا ہے اس نے وسٹیٹس طاس کو شمالی نصف کرہ میں بھر دیا ہوگا، یہ علاقہ سیارے کی اوسط اونچائی سے 4تا 5 کلومیٹر نیچے ہے۔ دو نام نہاد ساحلی پٹیوں کے نام بھی تجویز کئے گئے ہیں۔ ایک بلندی والی ہے جو لگ بھگ 3 ارب 80 کروڑ برس پہلے اونچے میدان کی وادیوں کے جال کے بننے کے ساتھ بنی ہے، اور دوسری پستی والی ہے، جو امید ہے کہ نوجوان مخرج نہروں کے ساتھ بنی ہوگی۔ بلندی والی، عربیہ ساحلی پٹی کو پورے مریخ پر دیکھا جا سکتا ہے سوائے تھارسس آتش فشانی علاقے کے۔ پستی والی ڈیوٹرو نیلس وسٹیٹس بوریلس کے ساتھ بنی ہے۔

2010ء میں ہونے والی تحقیق نے نتیجہ اخذ کیا کہ زیادہ قدیمی سمندروں نے مریخ کا 36 فیصد حصّہ ڈھانکا ہوا تھا۔ مریخی مدار گرد لیزر الٹیمیٹر (مولا) سے حاصل کردہ اعداد و شمار جس نے مریخ پر موجود تمام میدانوں کو ناپا ہے ، اس کا استعمال 1999ء میں کیا گیا جس نے بتایا کہ کسی ایسے سمندر کا پن دھارے 75 فیصد سیارے کو ڈھانک سکتا ہے۔ [151] قدیمی مریخ کو اپنی سطح پر مائع پانی کا وجود برقرار رکھنے کے لئے گرم ماحول اور کثیف کرۂ فضائی کی ضرورت ہوگی۔[152][153] مزید براں بڑی تعداد میں وادیوں کے جال سیارے کے ماضی میں آبی چکر کے امکان کا بھی ظاہر کرتے ہیں۔ [154]

قدیمی مریخی سمندروں کی موجودگی سائنس دانوں کے درمیان وجہ تنازع بنی ہوئی ہے، اور قدیمی ساحلی پٹیوں کی توجیہ کو للکارا گیا ہے۔ [155][156] دو ارب برس پرانے قیاسی ساحلی پٹی کے ساتھ ایک مسئلہ تو یہ ہے کہ یہ چپٹی نہیں ہے – یعنی یہ خط مستقل ثقلی سکنہ کی اتباع نہیں کرتا ۔ اس کی وجہ مریخ کی کمیت کی تقسیم میں ہونے والا فرق بھی ہو سکتا ہے جو شاید آتش فشانی پھٹاؤ یا شہابی ٹکراؤ کے نتیجے میں وقوع پذیر ہوا ہوگا۔[157] ایلی سیم آتش فشانی صوبہ یا ضخیم یو ٹوپیا طاس جو شمالی میدان کے نیچے دفن ہے اس کو بھی ایسا کرنے کا ذمہ دار سمجھا جاتا ہے۔

مارچ 2015ء میں سائنس دانوں نے کہا کہ مریخی قدیم سمندر کے ثبوت وجود رکھتے ہیں ، جو سیارے کے شمالی نصف کرہ میں زمین کے آرکٹک سمندر کے حجم کے برابر یا لگ بھگ مریخ کی سطح کے 19 فیصد تک کے تھے۔ یہ تلاش حالیہ مریخ کے ماحول میں پانی اور ڈیوٹیریئم میں پائی جانے والی نسبت کا مقابلہ زمینی پر پائے جانے والی نسبت سے لگا کر کیا ہے۔ زمین کے مقابلے میں مریخ پر ڈیوٹیریئم کی مقدار آٹھ گنا زیادہ ہے، جس سے یہ معلوم ہوتا ہے کہ مریخ میں پانی کی سطح اچھی خاصی تھی۔ کیوریوسٹی جہاں گرد سے حاصل کردہ نتائج نے پہلے گیل شہابی گڑھے میں ڈیوٹیریئم کے زیادہ نسبت پائی تھی تاہم یہ اس قدر زیادہ نہیں تھی کہ اس سے کسی سمندر کے وجود کے بارے میں قیاس کیا جا سکتا۔ دوسرے سائنس دان خبردار کرتے ہیں کہ اس تحقیق کی ابھی تصدیق ہونا باقی ہے، اور کہتے ہیں کہ مریخی ماحولیاتی نمونے نے ابھی تک یہ نہیں ظاہر کیا کہ سیارہ ماضی میں اس قدر گرم تھا کہ مائع پانی کے اجسام کو سہارا دے سکے۔[158]

موجودہ پانی کی برف

مریخی مہم نیوٹران طیف پیما اور گیما شعاع طیف پیما سے سیاروی طور پر بڑی تعداد میں ہائیڈروجن کو سطح پر پایا گیا ہے۔[159] یہ سمجھا جاتا ہے کہ برف کی سالمی ساخت میں یہ ہائیڈروجن ضم ہو گئی ہوگی، اور مقادیر پیما کے ذریعہ لگائے گئے حساب سے کئے گئے مشاہدے میں بہاؤ کو پانی کی برف میں بدل کر مریخ کے اوپری میٹر میں مرتکز کر دیا گیا۔ اس عمل نے بتایا کہ برف نہ صرف کافی جگہ پھیلی ہوئی ہے بلکہ حالیہ مریخ کی سطح پر کافی فراواں ہے۔60درجہ سے نیچے عرض البلد پر برف کئی علاقوں میں ٹکڑوں میں مرتکز ہے بطور خاص ایلی سیم آتش فشاں، میدانی سبیا، اور میدانی سرینم کے شمال مغرب میں، اور زیر زمین میں برف 18 فیصد تک مرتکز ہو سکتی ہے۔ 60 درجے سے اوپر کے عرض البلد میں برف کثرت سے ہے۔ پولوارڈ کے 70 درجے عرض البلد پر برف کا ارتکاز ہر جگہ لگ بھگ 25 فیصد کا ہے اور یہ قطبین پر جا کر تو 100 فیصد ہو جاتا ہے۔[160] حال ہی میں شراڈ اور مارسس ریڈار کے صوتی آلات نے اس قابل ہونا شروع کر دیا ہے کہ بتا سکیں کہ سطح کے خدوخال برف سے مالا مال ہیں یا نہیں۔ مریخ کی سطح کی حالیہ صورت میں برف کے غیر استحکام پذیر ہونے کے بارے میں معلوم ہونے کی وجہ سے یہ سمجھا جاتا ہے کہ لگ بھگ تمام برف لازمی طور پر چٹان کی پرت یا دھول کی پرت سے ڈھکی ہوئی ہوگی۔

مریخی مہم نیوٹران طیف پیما کے مشاہدات بتاتے ہیں کہ اگر مریخی سطح کے بالا بحر میں موجود تمام برف برابر پھیلی ہوئی ہوگی تو یہ کم از کم 14 سینٹی میٹر کی پانی کی سیاروی سطح کے برابر ہوگی – بالفاظ دیگر یہ اوسطاً مریخی سیاروی سطح لگ بھگ 14 فیصد پانی کا ہے۔[161] دونوں قطبین میں پھنسی ہوئی برف 30 میٹر پانی کی سیاروی سطح کے برابر ہے، اور ارضی شکلہ ثبوت ارضیاتی تاریخ کے مقابلے میں کافی بڑی سطح پر موجود پانی کی مقدار کا بتاتے ہیں جس میں 500 میٹر تک کی گہرائی تک کی سیاروی سطح کے برابر پانی کی مقدار ہے۔ یہ سمجھا جاتا ہے کہ ماضی کے اس پانی کا کچھ حصّہ زیر زمین گہرائی میں چلا گیا ہے جب کہ کچھ خلاء میں ہرچند کہ اس عمل کا مفصل کمیتی توازن اب بھی جاننا جانا باقی ہے۔ موجودہ فضائی پانی کا ذخیرہ بطور آب گزر کے برف کی ایک حصّے سے دوسرے حصّے بتدریج ہجرت موسمی اور لمبے عرصے کے دوران بہت اہم ہے۔ مقدار کے حوالے سے یہ بہت معمولی ہے اور 10 مائیکرو میٹر سیاروی سطح کے برابر ہے۔
برفیلے پیوند

28 جولائی 2005ء میں یورپین اسپیس ایجنسی نے ایک ایسے شہابی گڑھے کا اعلان کیا جو جزوی طور پر منجمد پانی سے بھرا ہوا؛[162] کچھ لوگوں نے اس دریافت کو برف کی جھیل سے تعبیر کیا۔[163] یوروپی اسپیس ایجنسی کے مریخی ایکسپریس پر لگے ہوئے ہائی ریزولوشن اسٹیریو کیمرے سے لی ہوئی تصاویر واضح طور پر ایک چوڑی برف کی چادر کو ایک بے نام شہابی گڑھے کے تلے میں دکھا رہی ہیں۔ یہ شہابی گڑھا وسٹیٹس بوریلس میں واقع ہے، یہ جگہ ایک ایسا میدان ہے جو مریخ کے شمالی بعید ارض البلد پر تقریباً 70.5° شمال اور103° مشرق پر پھیلا ہوا ہے ۔ شہابی گڑھا لگ بھگ 35 کلومیٹر چوڑا اور 2 کلومیٹر گہرا ہے۔ شہابی گڑھے کے فرش اور پانی کی برف کے درمیان اونچائی کا فرق لگ بھگ 200 میٹر کا ہے۔ ای ایس اے کے سائنس دان اس اونچائی کے فرق کے زیادہ ذمہ دار برف کے نیچے موجود ٹیلوں کو بتاتے ہیں جن کو جزوی طور پر دیکھا جا سکتا ہے۔ اگرچہ سائنس دان اس پیوند کو "جھیل" نہیں گردانتے، پانی کا برف کا یہ پیوند اپنے حجم اور پورے سال وجود رکھنے کی وجہ سے قابل ذکر ہے۔ پانی کی برف کے ذخیرے اور برف کی پرتیں سیارے کے مختلف مقامات پر پائی گئی ہیں۔

جس طرح سیارے کی سطح کی تصاویر جدید نسل کے مدار گرد حاصل کر رہے ہیں اس سے بتدریج یہ بات عیاں ہو رہی ہے کہ شاید ممکنہ طور پر برف کے مزید پیوند مریخی سطح پر بکھرے ہوئے ہوں گے۔ برف کے یہ نام نہاد پیوند اکثر مریخ کے وسطی عرض البلد (تقریباً استواء کے 30 تا 60° شمال/ جنوب ) میں پائے جاتے ہیں۔ مثال کے طور پر کافی سائنس دان اس بات پر یقین رکھتے ہیں کہ ان عرض البلد پٹیوں میں پھیلے ہوئے خدوخال کو بطور " عرض البلد پر انحصار کرنے والے غلاف" یا " "میدان میں چپکے ہوئے" سے بیان کیا جاتا ہے جو مٹی و دھول سے اٹے ہوئے برف کے پیوند ہیں، اور آہستہ آہستہ انحطاط پذیر ہو رہے ہیں۔ دھول کی ایک چادر، تصویر میں نظر آنے والی مدھم سطح جو برف کی طرح منعکس نہیں ہو رہی اور برف کے پیوندوں کو لمبے عرصے تک مکمل تبخیر ہوئے بغیر ، دونوں وجوہات کو بیان کرنے کے لئے درکار ہے۔ یہ پیوند بطور پراسرار نہروں کے بہاؤ جیسے نالوں کے ممکنہ پانی کے وسیلے کے طور پر ان عرض البلد کے علاقوں میں بیان کیے جاتے ہیں۔
استوائی منجمد سمندر

سطح کے خدوخال جنوبی ایلی سیم پلانیشیا میں دریافت ہوئے موجودہ جمی ہوئی برف سے میل کھاتے ہیں ۔30 میٹر سے 30 کلومیٹر کے درمیان کی بظاہر نظر آنے والی پرتیں نہروں میں پائی گئی ہیں جو شمالی سمندر جتنے چوڑے اور گہرے سیلابی علاقوں تک جاتی ہیں۔ پرتوں میں ٹوٹ پھوٹ اور گھماؤ کے نشان موجود ہیں جو واضح طور پر ان کو کہیں اور مریخ کی سطح پر پائے جانے والی لاوا کی پرتوں سے ممتاز کرتے ہیں۔ سیلاب کا ماخذ قریبی ارضیاتی شگاف سر بیرس مجوف سمجھا جاتا ہے جس نے پانی و لاوا کو 20 لاکھ سے ایک کروڑ برس تک کے درمیان اگلا تھا۔ یہ قیاس کیا جاتا ہے کہ پانی سر بیرس مجوف میں موجود تھا اس کے بعد یہ جمع ہو کر نچلے میدانی سطح پر جم گیا اور ہو سکتا ہے کہ وہ جھیلیں اب بھی موجود ہوں۔[164] تمام کے تمام سائنس دان ان نتائج سے متفق نہیں ہیں۔[165][166]

قطبی برفیلی ٹوپیاں
دونوں شمالی قطبی ٹوپی (پلانم بوریم) اور جنوبی قطبی ٹوپی (پلانم اوسٹریل) کے بارے میں سمجھا جاتا ہے کہ ان کی موٹائی سردیوں میں بڑھتی ہے جبکہ جزوی طور پر گرمیوں میں ان میں عمل تصعید وقوع پذیر ہوتا ہے۔ 2004ء میں مریخی ایکسپریس سیارچے پر لگے ہوئے مار سس ریڈار آواز پیما نے جنوبی قطبی ٹوپی کو ہدف بنایا اور اس نے وہاں پر 3.7کلومیٹر تک کی گہری برف کی سطح کے نیچے تصدیق کی۔ [167] اسی برس اسی جہاں گرد پر لگے ہوئے اومیگا آلے نے بتایا کہ ٹوپی تین مختلف حصّوں میں بٹی ہوئی ہے، جس میں منجمد پانی کی متغیر مقدار عرض البلد کے لحاظ سے موجود ہے۔ تصویر میں دیکھا جانے والا پہلا حصّہ قطبی ٹوپی کا روشن حصّہ ہے، قطب کے درمیان کاربن ڈائی آکسائڈ کی برف 85 فیصد جبکہ 15 فیصد برف پانی کی ہے۔ دوسرے حصّہ کھڑی ڈھلوانوں پر مشتمل ہے جس کو فصیل کے نام سے جانا جاتا ہے، جو لگ بھگ پانی کی برف سے بنی ہے، جو قطب کے آس پاس کے میدانی علاقوں میں حلقہ بناتی ہوئی قطب سے دور جاتی ہے۔ تیسرا حصّہ وسیع دائمی زیر سطحی برف پر مشتمل ہے جو اس فصیل سے دسیوں ہزار ہا کلومیٹر دور تک کھینچا ہوا ہے، اور اس وقت تک قطب کا حصّہ نہیں سمجھا گیا جب تک سطح کے اجزاء کا تجزیہ نہیں کیا گیا۔[168] ناسا کے سائنس دانوں نے حساب لگایا کہ اگر جنوبی برفیلی ٹوپی میں موجود برف کی مقدار کو پگھلایا جائے تو یہ اتنی ہوگی کہ پورے سیارے کی سطح کو 11 میٹر کی گہرائی تک ڈھانک لے گی۔[169] دونوں قطبین اور سیارے کی وسیع سطح کے مشاہدے بتاتے ہیں کہ اگر اس کی سطح کی تمام برف کو پگھلا دیا جائے تو پانی کی سیاروی سطح کی 35 میٹر گہری تہ بن جائے گی۔

جولائی 2008ء میں ناسا نے اعلان کیا کہ فینکس خلائی گاڑی نے پانی کی برف کی موجودگی کی تصدیق اپنے اترنے کی جگہ سے قریب شمالی قطبی ٹوپی (68.2° عرض البلد) پر کی ہے ۔ سطح سے حاصل ہونے والا یہ برف کی موجودگی کا پہلا براہ راست ثبوت تھا۔[170] دو برس بعد، مریخی پڑتال گر مدار گرد پر لگے اتھلے ریڈار نے شمالی قطبی ٹوپی کی پیمائش کی اور اندازہ لگایا کہ ٹوپی پر پانی کی برف کل مقدار821,000 مکعب کلومیٹر (197,000 مکعب میل) ہے۔ یہ مقدار زمین پر موجود گرین لینڈ کی برف کی چادر کے 30 فیصد کے برابر ہے، یا اس قدر ہے کہ مریخ کی سطح کو 5.6 میٹر تک ڈھانپ لے۔ [171] دونوں قطبی ٹوپیوں نے کثیر باریک اندرونی پرت کو اس وقت ظاہر کیا جب ان کا تجزیہ ہائیرائز اور مریخی سیاروی سرویر امیجری نے کیا۔ کئی محققین نے اس پرت کا استعمال کرتے ہوئے کوشش کی کہ ٹوپیوں کی ساخت، تاریخ اور بہاؤ کے خصائص کو سمجھ سکیں اگرچہ کہ ان کی توضیح صاف گو نہیں تھی۔[172]

انٹارکٹکا میں واقع جھیل ووستک کو دیکھتے ہوئے کہا جا سکتا ہے کہ مائع پانی مریخ پر شاید اب بھی وجود رکھتا ہو کیونکہ اگر پانی مریخ پر قطبی برفیلی ٹوپیوں سے پہلے موجود تھا تو یہ ممکن ہے کہ برفیلی ٹوپیوں کے نیچے اب بھی مائع پانی موجود ہو۔[173]
زمینی برف

کئی برسوں سے اکثر سائنس دان رائے دیتے ہیں کہ کچھ مریخی سطح ، زمین کے برفیلے تودوں کے آس پاس کے علاقوں جیسی لگتی ہے۔[174] ان میدانی خدوخال سے مشابہت کے ذریعہ یہ دلیل کئی برسوں تک دی جاتی رہی کہ یہ علاقے سطح زمین کے اندر موجود دائمی برف کے ہیں۔ اس کا مطلب یہ ہوا کہ منجمد پانی سطح کے بالکل عین نیچے موجود ہوگا۔ بلند عرض البلد کی نقش دار میدانوں کی ایک عمومی خاصیت کئی صورتوں میں وقوع پذیر ہو سکتی ہے بشمول پٹیوں اور کثیر الزاویہ اشکال کے۔ زمین پر ان صورتوں کے بننے کی وجہ مٹی کا جمنا اور پگھلنا ہوتا ہے۔[175] مریخ کی سطح کے نیچے بڑی مقدار میں جمے ہوئے پانی کے دوسرے ثبوت بھی ہے جیسے کہ نرم زمین، جس کے گول مقامی جغرافیائی خدوخال ہیں۔[176] نظریاتی حساب اور تجزیئے اس بات کے امکان کی جانب اشارہ کر رہے ہیں کہ یہ خدوخال زمینی برف کے اثر کی وجہ سے بنے ہیں۔ مریخی مہم کے گیما شعاع کے طیف پیما اور فینکس خلائی گاڑی کی براہ راست پیمائش سے حاصل کردہ ثبوت اس بات کو تقویت دیتے ہیں کہ ان میں سے اکثر خدوخال کا قریبی تعلق زمینی برف کی موجودگی کے ساتھ ہے۔ [177]

مریخ کے کچھ علاقے مخروطی اشکال سے ڈھکے ہوئے ہیں جو زمین کے ان علاقوں سے ملتے ہیں جہاں لاوا جمے ہوئی برفیلی زمین کے اوپر بہتا ہے۔لاوے کی حرارت برف کو پگھلا دیتی ہے اور بدل کر بھاپ میں تبدیل کر دیتی ہے۔ بھاپ کی طاقت ور قوّت لاوے سے ہوتی ہوئی نکلتی ہے اور اس قسم کی بے جڑ کی مخروطی اشکال کو بناتی ہے۔ مثال کے طور پر ان خدوخال کو اتھابیسکا ویلس میں تلاش کیا جا سکتا ہے جو مخرج نہروں کے ساتھ بہتے ہوئے لاوے سے تعلق رکھتی ہیں۔ بڑی مخروطی اشکال اس وقت بنتی ہیں جب بھاپ موٹی لاوے کی پرت میں سے گزرتی ہے۔[178]

خول نما مقامی جغرافیہ

مریخ کے کچھ علاقے خول نما شکل کی بھینچی ہوئی صورت کو ظاہر کرتے ہیں۔ ان بھینچی ہوئی ساختوں کے بارے میں گمان یہ ہے کہ شاید یہ انحطاط پذیر برف سے لبریز غلاف کے ذخیرے کی باقیات ہوں گی۔ جمی ہوئی مٹی میں سے برف کی عمل تصعید کے نتیجے میں یہ خول نما ساختیں وجود میں آتی ہیں۔ ایکارس میں شایع ہونے والی ایک تحقیق میں پتا لگا ہے کہ خول نما مقامی جغرافیائی کے قطعہ زمین کو مریخ کی حالیہ ماحول کی شرائط کے اندر ہونے والی سطح زمین کے اندر موجود پانی کی برف کو عمل تصعید کے نتیجے میں کھونے سے حاصل کیا جا سکتا ہے۔ ان کے نمونے اسی طرح کی ساختوں کے بارے میں اس وقت بھی پیش گوئی کرتے ہیں جب زمین میں بڑی مقدار میں دسیوں میٹر گہری خالص برف موجود ہو۔[179] یہ غلاف کا مادّہ ممکنہ طور پر کرۂ فضائی سے نکل کر یہاں جمع ہو گیا ہے کیونکہ برف دھول پر اس وقت جمی ہے جب موسم مریخ کے قطب کے جھکاؤ(نیچے برفانی دور کو دیکھئے) میں ہونے والی تبدیلی کی وجہ سے مختلف ہو گیا تھا۔[180][181] خول نما ساختیں عام طور پر دسیوں میٹر گہری ہوتی ہیں۔ کچھ چند سو سے لے کر چند ہزار میٹر تک پھیلی ہوئی ہوتی ہیں۔ یہ لگ بھگ دائروی یا لمبوتری ہو سکتی ہیں۔ کچھ تو ایسی لگتی ہیں کہ جیسے ایک بڑے بھاری کھڈے والی زمین کی وجہ سے متحد ہو گئی ہوں۔ زمین کو بنانے کا عمل شاید شگاف سے ہونے والی عمل تصعید سے شروع ہوتا ہوگا۔ وہاں اکثر کثیر الاضلاع شگاف موجود ہوتے ہیں جہاں خول نما ساختیں بنتی ہیں، اور خول نما جغرافیائی ساختوں کی موجودگی منجمد زمین کے بارے میں عندیہ دیتی ہے۔[177]

یہ خول نما خدوخال سطحی طور پر بے شمار سوراخ والے سوئس پنیر کی طرح کے ہوتے ہیں، جو جنوبی قطبی ٹوپی کے گرد پائے گئے ہیں۔ بے شمار سوراخ والے سوئس پنیر کی طرح کے خدوخال کے بارے میں یہ سمجھا جاتا ہے کہ یہ بجائے پانی کی برف کے ٹھوس کاربن ڈائی آکسائڈ کی پرت کی سطح پر بننے والے سوراخوں کی وجہ سے بنتی ہیں– ہرچند کہ ان سوراخوں کے فرش میں ممکنہ طور پر پانی کی مقدار کافی ہے۔[182]

برفیلے تودے

مریخ کے کچھ بڑے حصّے یا تو بڑے تودوں کی میزبانی کرتے نظر آتے ہیں یا وہ ثبوت رکھتے ہیں جو حال میں ہم دیکھتے ہیں۔ زیادہ تر بلند عرض البلد کے حصّے بالخصوص اسمینس لاکس چوگوشہ کے بارے میں یہ سمجھا جاتا ہے کہ اب بھی وہ بڑی مقدار میں پانی کی برف رکھتا ہے۔ [183][184] حالیہ ثبوت و شواہد نے کافی سیاروی سائنس دنوں کو یہ یقین کرنے پر مجبور کر دیا کہ پانی کی برف اب بھی بطور برف کے تودوں کے مریخ کے وسطی اور بلند عرض البلد میں موجود ہیں جن کی عمل تصعید سے حفاظت غیر حاجز چٹانوں کی پتلی سے تہ یا دھول کرتی ہے۔ جنوری 2009ء میں سائنس دانوں نےڈیوٹیرو نیلس مینسا کے علاقے میں موجود برف کے تودوں جیسے خصائص جن کو گوشہ دار دھول تہ بند کہتے ہیں، پر کی جانے والی تحقیق ریڈار کی مدد سے کی جس میں انھیں چند میٹرچٹانوں کی دھول کے نیچے جگہ جگہ پھیلی ہوئی برف کے ثبوت ملے ہیں۔ برف کے تودوں کا تعلق منقش میدانوں اور کئی آتش فشانوں کے ساتھ ہوتا ہے۔ محققین نے ہیکاٹس تھولس،[185] عرشیہ مونس، [186] پیوونس مونس [187] اور اولمپس مونس [188] کو برفیلے تودوں کے ذخیرے کے طور پر بیان کیا ہے۔ وسطی اور بلند عرض البلد میں موجود کئی مریخی شہابی گڑھے میں برفیلی تودوں کے ہونے کے بارے میں اطلاعات ہیں۔

مریخ پر تودوں جیسے خدوخال کو نقوش کی شکل و صورت ، [189] محل وقوع، جس زمین سے اس کا تعلق ہے اور کون سا مصنف اس کی تشریح کر رہا ہے ،کی مناسبت سے بطور بہاؤ کے نقوش ، مریخی بہاؤ کے نقوش، گوشہ دار دھول تہ بند ،یا بھری ہوئی دھاری دار وادیوں سے بھی بیان کیا جاتا ہے ۔ تمام کے تمام تو نہیں تاہم ان میں سے اکثر برف کے تودے غلاف کے مادّے اورتنگ گھاٹی کی دیواروں میں موجود تنگ گھاٹی سے نسبت رکھتے ہیں۔[190] دھاری دار ذخیرے جن کو بھری ہوئی دھاری دار وادیوں سے بھی جانا جاتا ہے ممکنہ طور پر پتھروں سے ڈھکے ہوئے برفیلے تودے ہیں جو زیادہ تر نہروں کی تہ میں پائے گئے ہیں جو شمالی نصف کرہ میں واقع عربیہ میدان کے منقش میدان میں پائے گئے ہیں۔ان کی ستہ پر پہاڑیاں اور کھانچے دار مادّہ موجود ہے جو رکاوٹوں کے گرد ٹیڑھا ہو جاتا ہے۔ ہو سکتا ہے کہ دھاری دار تہ کے ذخیرے گوشہ دار دھول تہ بند سے نسبت رکھتے ہوں جن میں مدار گردریڈار پہلے ہی بڑی مقدار میں برف کے ہونے کی تصدیق کر چکے ہیں۔ کئی برسوں سے محققین یہ تشریح کرتے رہے ہیں کہ نقوش جن کو گوشہ دار دھول تہ بند کہتے ہیں اصل میں برفیلے تودوں کا بہاؤ ہیں اور یہ سمجھا جاتا ہے کہ برف ایک غیر موصل پتھروں کی تہ کے نیچے موجود ہے[191][192]۔ نئے آلات کے اعداد و شمار کے ساتھ اس بات کی تصدیق ہو گئی ہے کہ گوشہ دار دھول تہ بند میں لگ بھگ خالص برف موجود ہے جس کو چٹان کی ایک پرت نے ڈھانک رکھا ہے۔

متحرک برف اپنے ساتھ چٹانی مادّہ لے جاتی ہے اور جب برف غائب ہو جاتی ہے تو وہ باقی رہ جاتا ہے۔ عام طور پر ایسا تودے کے کنارے یا تھوتھنی پر ہوتا ہے۔ زمین پر ایسے نقوش ثلجی ملبہ کہلاتے ہیں، تاہم مریخ پر ان کو عموماً ہم ثلجی ملبے جیسے پہاڑ یا خم دار پہاڑی کہتے ہیں۔[193] کیونکہ مریخ میں برف پگھلنے کے بجائے تصعیدی عمل ہوتا ہے اور کیونکہ مریخ کے کم درجہ حرارت کی وجہ سے برف کے تودے ٹھنڈ کی بنیاد (اپنے تختے پر جم کر ہلنے کے قابل نہیں رہتے)پر ہوتے ہیں، تو ان برفیلے تودوں اور پہاڑیوں کی باقیات جو وہ چھوڑتے ہیں بعینہ ایسے نہیں ہوتے جیسا کہ زمین پر موجود عام برف کے تودے چھوڑتے ہیں۔ بطور خاص مریخی ثلجی ملبے نیچے موجود مقامی جغرافیہ سے خم کھائے بغیر ہی جمع ہوئے ہیں جو اس بات کو ظاہر کرتا ہے کہ مریخی تودوں میں موجود برف عام طور پر جم کر نیچے بیٹھ جاتی ہے اور ہل نہیں سکتی۔ برف کے تودوں کی سطح پر موجود دھول کی پہاڑیاں برف کی حرکت کا اشارہ دیتی ہیں۔ کچھ تودوں کی سطح پر کھردری بناوٹ دفن ہوئی برف میں تصعیدی عمل کی وجہ سے ہوتا ہے۔ برف بغیر پگھلے ہی تبخیر ہو جاتی ہے اور اپنے پیچھے خالی جگہ چھوڑ دیتی ہے۔ اوپر موجود مادّہ خالی جگہ میں منہدم ہو جاتا ہے۔[194] کبھی کبھار برف کے ٹکڑے تودے سے گر کر زمین کی سطح پر دفن ہو جاتے ہیں۔ جب وہ پگھلتے ہیں، تو کم و بیش سوراخ جیسی چیز باقی رہ جاتی ہے۔ کیتلی جیسے سوراخوں کو مریخ میں شناخت کیا گیا ہے۔[195]

مریخ پر برفیلے تودوں کے بہاؤ کے مضبوط شواہد کے باوجودبرفیلے تودوں کے کٹاؤ سے بننے والی زمینی تراش کے بارے میں قائل کرنے کے لئے انتہائی کم ثبوت ہیں مثال کے طور پر یو صورت کی وادیاں، گھاٹی اور دم دار پہاڑیاں، ایریٹس ، ڈرملنس وغیرہ ۔ زمین پر موجود برفیلے تودوں کے علاقوں میں اس طرح کے نقوش عام ہیں، لہذا مریخ پر ان کی غیر موجودگی ایک ثابت معمہ ہے۔ زمینی تراش کی اس طرح کی کمی کی وجہ مریخ پر موجودہ برفانی تودوں میں موجود برف کی ٹھنڈ کی بنیا د کی ہئیت کو سمجھا جاتا ہے۔ سیارے پر پہنچنے والی شمسی آفتاب زدگی کی وجہ سے کرۂ فضائی کا درجہ حرارت اور کثافت اور زمینی حرارتی گرمی کا بہاؤ تمام کے تمام زمین کی نسبت مریخ پر کم ہیں۔ نمونہ جات بتاتے ہیں کہ برف کے تودے اور اس کے تختے کے درمیان درجہ حرارت کا تعامل جمنے سے نیچے رہتا ہے اور برف حقیقت میں زمین سے نیچے جم جاتی ہے ۔ اس کی وجہ سے یہ تختے پر پھسلنے سے بچ جاتی ہے ، اور اسی کوبرف کی وجہ سے سطح کے کٹاؤ کی قابلیت کو روکنا سمجھا جاتا ہے۔
